[
    { "title": "静夜思", "author": "李白", "paragraphs": ["床前明月光，疑是地上霜。", "举头望明月，低头思故乡。"] },
    { "title": "春晓", "author": "孟浩然", "paragraphs": ["春眠不觉晓，处处闻啼鸟。", "夜来风雨声，花落知多少。"] },
    { "title": "绝句", "author": "杜甫", "paragraphs": ["两个黄鹂鸣翠柳，一行白鹭上青天。", "窗含西岭千秋雪，门泊东吴万里船。"] },
    { "title": "望庐山瀑布", "author": "李白", "paragraphs": ["日照香炉生紫烟，遥看瀑布挂前川。", "飞流直下三千尺，疑是银河落九天。"] },
    { "title": "山居秋暝", "author": "王维", "paragraphs": ["空山新雨后，天气晚来秋。", "明月松间照，清泉石上流。", "竹喧归浣女，莲动下渔舟。", "随意春芳歇，王孙自可留。"] },
    { "title": "登鹳雀楼", "author": "王之涣", "paragraphs": ["白日依山尽，黄河入海流。", "欲穷千里目，更上一层楼。"] },
    { "title": "相思", "author": "王维", "paragraphs": ["红豆生南国，春来发几枝。", "愿君多采撷，此物最相思。"] },
    { "title": "咏鹅", "author": "骆宾王", "paragraphs": ["鹅鹅鹅，曲项向天歌。", "白毛浮绿水，红掌拨清波。"] },
    { "title": "江雪", "author": "柳宗元", "paragraphs": ["千山鸟飞绝，万径人踪灭。", "孤舟蓑笠翁，独钓寒江雪。"] },
    { "title": "游子吟", "author": "孟郊", "paragraphs": ["慈母手中线，游子身上衣。", "临行密密缝，意恐迟迟归。", "谁言寸草心，报得三春晖。"] },
    { "title": "早发白帝城", "author": "李白", "paragraphs": ["朝辞白帝彩云间，千里江陵一日还。", "两岸猿声啼不住，轻舟已过万重山。"] },
    { "title": "竹里馆", "author": "王维", "paragraphs": ["独坐幽篁里，弹琴复长啸。", "深林人不知，明月来相照。"] },
    { "title": "鹿柴", "author": "王维", "paragraphs": ["空山不见人，但闻人语响。", "返景入深林，复照青苔上。"] },
    { "title": "送元二使安西", "author": "王维", "paragraphs": ["渭城朝雨浥轻尘，客舍青青柳色新。", "劝君更尽一杯酒，西出阳关无故人。"] },
    { "title": "清明", "author": "杜牧", "paragraphs": ["清明时节雨纷纷，路上行人欲断魂。", "借问酒家何处有？牧童遥指杏花村。"] },
    { "title": "赋得古原草送别", "author": "白居易", "paragraphs": ["离离原上草，一岁一枯荣。", "野火烧不尽，春风吹又生。", "远芳侵古道，晴翠接荒城。", "又送王孙去，萋萋满别情。"] },
    { "title": "登乐游原", "author": "李商隐", "paragraphs": ["向晚意不适，驱车登古原。", "夕阳无限好，只是近黄昏。"] },
    { "title": "回乡偶书", "author": "贺知章", "paragraphs": ["少小离家老大回，乡音无改鬓毛衰。", "儿童相见不相识，笑问客从何处来。"] },
    { "title": "凉州词", "author": "王翰", "paragraphs": ["葡萄美酒夜光杯，欲饮琵琶马上催。", "醉卧沙场君莫笑，古来征战几人回。"] },
    { "title": "望岳", "author": "杜甫", "paragraphs": ["岱宗夫如何？齐鲁青未了。", "造化钟神秀，阴阳割昏晓。", "荡胸生曾云，决眦入归鸟。", "会当凌绝顶，一览众山小。"] },
    { "title": "宿建德江", "author": "孟浩然", "paragraphs": ["移舟泊烟渚，日暮客愁新。", "野旷天低树，江清月近人。"] },
    { "title": "春夜喜雨", "author": "杜甫", "paragraphs": ["好雨知时节，当春乃发生。", "随风潜入夜，润物细无声。", "野径云俱黑，江船火独明。", "晓看红湿处，花重锦官城。"] },
    { "title": "枫桥夜泊", "author": "张继", "paragraphs": ["月落乌啼霜满天，江枫渔火对愁眠。", "姑苏城外寒山寺，夜半钟声到客船。"] },
    { "title": "滁州西涧", "author": "韦应物", "paragraphs": ["独怜幽草涧边生，上有黄鹂深树鸣。", "春潮带雨晚来急，野渡无人舟自横。"] },
    { "title": "早春呈水部张十八员外", "author": "韩愈", "paragraphs": ["天街小雨润如酥，草色遥看近却无。", "最是一年春好处，绝胜烟柳满皇都。"] },
    { "title": "小池", "author": "杨万里", "paragraphs": ["泉眼无声惜细流，树阴照水爱晴柔。", "小荷才露尖尖角，早有蜻蜓立上头。"] },
    { "title": "悯农", "author": "李绅", "paragraphs": ["锄禾日当午，汗滴禾下土。", "谁知盘中餐，粒粒皆辛苦。"] },
    { "title": "江畔独步寻花", "author": "杜甫", "paragraphs": ["黄四娘家花满蹊，千朵万朵压枝低。", "留连戏蝶时时舞，自在娇莺恰恰啼。"] },
    { "title": "鸟鸣涧", "author": "王维", "paragraphs": ["人闲桂花落，夜静春山空。", "月出惊山鸟，时鸣春涧中。"] },
    { "title": "望天门山", "author": "李白", "paragraphs": ["天门中断楚江开，碧水东流至此回。", "两岸青山相对出，孤帆一片日边来。"] },
    { "title": "望洞庭", "author": "刘禹锡", "paragraphs": ["湖光秋月两相和，潭面无风镜未磨。", "遥望洞庭山水翠，白银盘里一青螺。"] },
    { "title": "浪淘沙", "author": "刘禹锡", "paragraphs": ["九曲黄河万里沙，浪淘风簸自天涯。", "如今直上银河去，同到牵牛织女家。"] },
    { "title": "忆江南", "author": "白居易", "paragraphs": ["江南好，风景旧曾谙。", "日出江花红胜火，春来江水绿如蓝。", "能不忆江南？"] },
    { "title": "敕勒歌", "author": "北朝民歌", "paragraphs": ["敕勒川，阴山下。", "天似穹庐，笼盖四野。", "天苍苍，野茫茫。", "风吹草低见牛羊。"] },
    { "title": "芙蓉楼送辛渐", "author": "王昌龄", "paragraphs": ["寒雨连江夜入吴，平明送客楚山孤。", "洛阳亲友如相问，一片冰心在玉壶。"] },
    { "title": "出塞", "author": "王昌龄", "paragraphs": ["秦时明月汉时关，万里长征人未还。", "但使龙城飞将在，不教胡马度阴山。"] },
    { "title": "从军行", "author": "王昌龄", "paragraphs": ["青海长云暗雪山，孤城遥望玉门关。", "黄沙百战穿金甲，不破楼兰终不还。"] },
    { "title": "九月九日忆山东兄弟", "author": "王维", "paragraphs": ["独在异乡为异客，每逢佳节倍思亲。", "遥知兄弟登高处，遍插茱萸少一人。"] },
    { "title": "渭川田家", "author": "王维", "paragraphs": ["斜光照墟落，穷巷牛羊归。", "野老念牧童，倚杖候荆扉。", "雉雊麦苗秀，蚕眠桑叶稀。", "田夫荷锄至，相见语依依。", "即此羡闲逸，怅然吟式微。"] },
    { "title": "送别", "author": "王维", "paragraphs": ["下马饮君酒，问君何所之。", "君言不得意，归卧南山陲。", "但去莫复问，白云无尽时。"] },
    { "title": "秋夜曲", "author": "王维", "paragraphs": ["桂魄初生秋露微，轻罗已薄未更衣。", "银筝夜久殷勤弄，心怯空房不忍归。"] },
    { "title": "杂诗", "author": "王维", "paragraphs": ["君自故乡来，应知故乡事。", "来日绮窗前，寒梅著花未。"] },
    { "title": "黄鹤楼", "author": "崔颢", "paragraphs": ["昔人已乘黄鹤去，此地空余黄鹤楼。", "黄鹤一去不复返，白云千载空悠悠。", "晴川历历汉阳树，芳草萋萋鹦鹉洲。", "日暮乡关何处是？烟波江上使人愁。"] },
    { "title": "凉州词", "author": "王之涣", "paragraphs": ["黄河远上白云间，一片孤城万仞山。", "羌笛何须怨杨柳，春风不度玉门关。"] },
    { "title": "闺怨", "author": "王昌龄", "paragraphs": ["闺中少妇不知愁，春日凝妆上翠楼。", "忽见陌头杨柳色，悔教夫婿觅封侯。"] },
    { "title": "月下独酌", "author": "李白", "paragraphs": ["花间一壶酒，独酌无相亲。", "举杯邀明月，对影成三人。", "月既不解饮，影徒随我身。", "暂伴月将影，行乐须及春。", "我歌月徘徊，我舞影零乱。", "醒时同交欢，醉后各分散。", "永结无情游，相期邈云汉。"] },
    { "title": "送孟浩然之广陵", "author": "李白", "paragraphs": ["故人西辞黄鹤楼，烟花三月下扬州。", "孤帆远影碧空尽，唯见长江天际流。"] },
    { "title": "赠汪伦", "author": "李白", "paragraphs": ["李白乘舟将欲行，忽闻岸上踏歌声。", "桃花潭水深千尺，不及汪伦送我情。"] },
    { "title": "闻王昌龄左迁龙标遥有此寄", "author": "李白", "paragraphs": ["杨花落尽子规啼，闻道龙标过五溪。", "我寄愁心与明月，随君直到夜郎西。"] },
    { "title": "夜宿山寺", "author": "李白", "paragraphs": ["危楼高百尺，手可摘星辰。", "不敢高声语，恐惊天上人。"] },
    { "title": "春望", "author": "杜甫", "paragraphs": ["国破山河在，城春草木深。", "感时花溅泪，恨别鸟惊心。", "烽火连三月，家书抵万金。", "白头搔更短，浑欲不胜簪。"] },
    { "title": "月夜", "author": "杜甫", "paragraphs": ["今夜鄜州月，闺中只独看。", "遥怜小儿女，未解忆长安。", "香雾云鬟湿，清辉玉臂寒。", "何时倚虚幌，双照泪痕干。"] },
    { "title": "客至", "author": "杜甫", "paragraphs": ["舍南舍北皆春水，但见群鸥日日来。", "花径不曾缘客扫，蓬门今始为君开。", "盘飧市远无兼味，樽酒家贫只旧醅。", "肯与邻翁相对饮，隔篱呼取尽余杯。"] },
    { "title": "闻官军收河南河北", "author": "杜甫", "paragraphs": ["剑外忽传收蓟北，初闻涕泪满衣裳。", "却看妻子愁何在，漫卷诗书喜欲狂。", "白日放歌须纵酒，青春作伴好还乡。", "即从巴峡穿巫峡，便下襄阳向洛阳。"] },
    { "title": "登高", "author": "杜甫", "paragraphs": ["风急天高猿啸哀，渚清沙白鸟飞回。", "无边落木萧萧下，不尽长江滚滚来。", "万里悲秋常作客，百年多病独登台。", "艰难苦恨繁霜鬓，潦倒新停浊酒杯。"] },
    { "title": "江南逢李龟年", "author": "杜甫", "paragraphs": ["岐王宅里寻常见，崔九堂前几度闻。", "正是江南好风景，落花时节又逢君。"] },
    { "title": "枫桥夜泊", "author": "张继", "paragraphs": ["月落乌啼霜满天，江枫渔火对愁眠。", "姑苏城外寒山寺，夜半钟声到客船。"] },
    { "title": "渔歌子", "author": "张志和", "paragraphs": ["西塞山前白鹭飞，桃花流水鳜鱼肥。", "青箬笠，绿蓑衣，斜风细雨不须归。"] },
    { "title": "塞下曲", "author": "卢纶", "paragraphs": ["月黑雁飞高，单于夜遁逃。", "欲将轻骑逐，大雪满弓刀。"] },
    { "title": "游子吟", "author": "孟郊", "paragraphs": ["慈母手中线，游子身上衣。", "临行密密缝，意恐迟迟归。", "谁言寸草心，报得三春晖。"] },
    { "title": "乌衣巷", "author": "刘禹锡", "paragraphs": ["朱雀桥边野草花，乌衣巷口夕阳斜。", "旧时王谢堂前燕，飞入寻常百姓家。"] },
    { "title": "琵琶行", "author": "白居易", "paragraphs": ["浔阳江头夜送客，枫叶荻花秋瑟瑟。"] },
    { "title": "钱塘湖春行", "author": "白居易", "paragraphs": ["孤山寺北贾亭西，水面初平云脚低。", "几处早莺争暖树，谁家新燕啄春泥。", "乱花渐欲迷人眼，浅草才能没马蹄。", "最爱湖东行不足，绿杨阴里白沙堤。"] },
    { "title": "江雪", "author": "柳宗元", "paragraphs": ["千山鸟飞绝，万径人踪灭。", "孤舟蓑笠翁，独钓寒江雪。"] },
    { "title": "赤壁", "author": "杜牧", "paragraphs": ["折戟沉沙铁未销，自将磨洗认前朝。", "东风不与周郎便，铜雀春深锁二乔。"] },
    { "title": "泊秦淮", "author": "杜牧", "paragraphs": ["烟笼寒水月笼沙，夜泊秦淮近酒家。", "商女不知亡国恨，隔江犹唱后庭花。"] },
    { "title": "寄扬州韩绰判官", "author": "杜牧", "paragraphs": ["青山隐隐水迢迢，秋尽江南草木凋。", "二十四桥明月夜，玉人何处教吹箫。"] },
    { "title": "秋夕", "author": "杜牧", "paragraphs": ["银烛秋光冷画屏，轻罗小扇扑流萤。", "天阶夜色凉如水，卧看牵牛织女星。"] },
    { "title": "山行", "author": "杜牧", "paragraphs": ["远上寒山石径斜，白云生处有人家。", "停车坐爱枫林晚，霜叶红于二月花。"] },
    { "title": "夜雨寄北", "author": "李商隐", "paragraphs": ["君问归期未有期，巴山夜雨涨秋池。", "何当共剪西窗烛，却话巴山夜雨时。"] },
    { "title": "无题", "author": "李商隐", "paragraphs": ["相见时难别亦难，东风无力百花残。", "春蚕到死丝方尽，蜡炬成灰泪始干。", "晓镜但愁云鬓改，夜吟应觉月光寒。", "蓬山此去无多路，青鸟殷勤为探看。"] },
    { "title": "锦瑟", "author": "李商隐", "paragraphs": ["锦瑟无端五十弦，一弦一柱思华年。", "庄生晓梦迷蝴蝶，望帝春心托杜鹃。", "沧海月明珠有泪，蓝田日暖玉生烟。", "此情可待成追忆，只是当时已惘然。"] },
    { "title": "登乐游原", "author": "李商隐", "paragraphs": ["向晚意不适，驱车登古原。", "夕阳无限好，只是近黄昏。"] },
    { "title": "晓出净慈寺送林子方", "author": "杨万里", "paragraphs": ["毕竟西湖六月中，风光不与四时同。", "接天莲叶无穷碧，映日荷花别样红。"] },
    { "title": "春日", "author": "朱熹", "paragraphs": ["胜日寻芳泗水滨，无边光景一时新。", "等闲识得东风面，万紫千红总是春。"] },
    { "title": "题西林壁", "author": "苏轼", "paragraphs": ["横看成岭侧成峰，远近高低各不同。", "不识庐山真面目，只缘身在此山中。"] },
    { "title": "惠崇春江晚景", "author": "苏轼", "paragraphs": ["竹外桃花三两枝，春江水暖鸭先知。", "蒌蒿满地芦芽短，正是河豚欲上时。"] },
    { "title": "泊船瓜洲", "author": "王安石", "paragraphs": ["京口瓜洲一水间，钟山只隔数重山。", "春风又绿江南岸，明月何时照我还。"] },
    { "title": "梅花", "author": "王安石", "paragraphs": ["墙角数枝梅，凌寒独自开。", "遥知不是雪，为有暗香来。"] },
    { "title": "夏日绝句", "author": "李清照", "paragraphs": ["生当作人杰，死亦为鬼雄。", "至今思项羽，不肯过江东。"] },
    { "title": "石灰吟", "author": "于谦", "paragraphs": ["千锤万凿出深山，烈火焚烧若等闲。", "粉骨碎身浑不怕，要留清白在人间。"] },
    { "title": "竹石", "author": "郑燮", "paragraphs": ["咬定青山不放松，立根原在破岩中。", "千磨万击还坚劲，任尔东西南北风。"] },
    { "title": "己亥杂诗", "author": "龚自珍", "paragraphs": ["浩荡离愁白日斜，吟鞭东指即天涯。", "落红不是无情物，化作春泥更护花。"] }
  ]